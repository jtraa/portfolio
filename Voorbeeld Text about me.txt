Hallo en welkom op mijn profiel,

Mijn naam is Joost Gerrits en ik kom uit Boxtel. Ik ben afgestudeerd aan de opleiding commerciële economie. Gedurende deze opleiding heb ik een interesse ontwikkeld voor de facetten van digital marketing. Dit heeft als gevolg gehad dat ik mijn focus nu heb liggen op dit vakgebied.

Ik heb in mijn totale loopbaan veel geleerd en ook al het een en ander bereikt. Zo heb ik een succesvolle buitenlandse stage afgerond in Brighton bij Cactus Language Training, een bedrijf dat gespecialiseerd is in het aanbieden van talencursussen. Gedurende deze periode heb ik geleerd hoe het is om actief te zijn in het professionele werkveld en ben ik mijn comfortzone verlaten. Doordat het bedrijf relatief klein is, heb ik in korte tijd enorm veel verantwoordelijkheid gekregen als stagiair. Ze hebben mij de mogelijkheid gegeven om mijzelf verder te ontwikkelen en ik heb een retentieplan mogen schrijven dat daadwerkelijk meerwaarde bood voor het bedrijf. Al met al was deze stage een succes!

Mijn vrije tijd breng ik graag door met mijn vrienden, zowel op het hockeyveld als in de kroeg. Ik hockey vooral omdat ik er veel plezier in heb. Ik vind het belangrijk dat plezier voorop staat in elke keus die gemaakt wordt.